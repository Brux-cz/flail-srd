# Inventář a výbava

## Sloty inventáře

Každá postava má stejný počet slotů, rozdělených do tří hlavních oblastí: ruce, tělo a brašna. V závislosti na tom, kde se nacházejí, jsou předměty považovány za nesené, nošené nebo uložené. Předměty obvykle zabírají jeden slot, ale objemnější mohou zabírat více. Nelze nést více předmětů, než kolik je dostupných slotů.

- **Ozdoba:** speciální slot pouze pro prsteny, amulety a podobné. Jsou považovány za nošené. Nelze zaplnit stavy.
- **Ruce:** předměty nesené v hlavní a vedlejší ruce. Obouruční předměty zabírají oba sloty. Jsou považovány za nesené a mohou být použity kdykoli.
- **Brašna:** předměty v brašně jsou uložené. Během konfliktu mohou být vyzvednuty za cenu jedné akce — vyměň nesený předmět za uložený. Dva sloty se odemykají pouze pokud má postava příslušné hodnoty SÍL (10 a 12).

## Používání

Předměty mají tečky používání, obvykle tři. Když jsou všechny označeny, předmět nelze použít, dokud není opraven. Tečky na zbroji a zbraních lze vyčistit za 20 % jejich původní ceny. Tečky na žrádle, munici, pochodních a podobných předmětech se nevyčišťují; musí se koupit nové.

- **Zbraně a munice:** po boji hoď k6 za každý předmět, který byl použit. Při 4–6 označ tečku používání.
- **Zbroj:** označ používání ke snížení nebo negování zásahů dle pravidel zbroje.
- **Hlavní předmět:** neházej na používání. Tyto předměty by měly být vždy dostupné. Pokud je předmět z jakéhokoli důvodu ztracen nebo zničen, postava musí podstoupit výpravu za vhodnou náhradou.
- **Žrádlo:** označ používání po jídle.
- **Světelné zdroje:** označ používání každých šest tahů.
- **Ostatní výbava:** pokud je použita způsobem, který by ji mohl poškodit, hoď k6. Při 4–6 označ používání.

**Poznámka:** postavy bez nošených předmětů jsou stále oblečeny dle přání hráče. Sloty na těle jsou abstraktní měnou, která omezuje množství výbavy pro účely hry a konfliktu. Hráči se mohou s Vypravěčem domluvit, jak jejich postavy nosí nebo nesou konkrétní předmět.

## Stavy

Stavy jsou negativní efekty, které postavy získávají během dobrodružství. Stejně jako výbava přicházejí v podobě inventářových karet a zabírají sloty inventáře. Při obdržení stavu musí hráč umístit kartu do slotu dle vlastního výběru. Pokud není žádný slot volný, musí odhodit předmět.

- **Efekty:** stavy mohou mít trvalé efekty, například udělení nevýhody.
- **Odstranění:** karty stavů lze odstranit pouze po splnění podmínky jejich vyčištění.
- **Umírání:** pokud jsou všechny sloty pokryty stavy bez ohledu na jejich typ — postava zemře.

Seznam základních stavů:

- **Vysátý:** získán při mentálně náročných akcích, jako je sesílání kouzel.
- **Vyčerpaný:** získán při náročných fyzických úkolech.
- **Zraněný:** získán při obdržení 6+ poškození jedním zásahem nebo neúspěšným záchranným hodem.
- **Těžké zranění:** získáno hodem na tabulku Smrti nebo z jiných herních situací, kde platí závažnější důsledky.
- **Otrávený:** získán při otravě.
- **Vyhladovělý:** získán při dvou dnech bez jídla. Za každé další dva dny získej další stav Vyhladovělý.

| Stav | Efekt | Odstranění |
|------|-------|------------|
| **Vysátý** | -1 INT | Po dlouhém odpočinku |
| **Vyčerpaný** | Nevýhoda na všechny fyzické úkoly | Po dlouhém odpočinku |
| **Zraněný** | -1 SÍL a OBR | Po plném odpočinku |
| **Těžké zranění** | -1 SÍL a OBR | Pouze magií / zázrakem |
| **Otrávený** | Další stav Otrávený každé ráno | Lékařské ošetření |
| **Vyhladovělý** | — | Po jídle |

---

## Zbraně

- **Hod na zásah (HZ):** počet kostek hozených při pokusu zasáhnout protivníka — dovednosti povolání a omezení mohou přidávat bonusy nebo postihy.
- **Poškození (POŠ):** množství poškození, které zbraň může způsobit, v závislosti na hodu na zásah. Hráči nehází na poškození — viz kapitola Boj.

### Zbraně na blízko

| Typ | HZ | POŠ | Dosah | Sloty | Cena |
|-----|----|----|-------|-------|------|
| Sekera, bojová | 6 | 4 | Blízko | Obouruční | 40 |
| Sekera, ruční | 4 | 3 | Blízko, Vzdáleně | Jednoruční | 10 |
| Kyj | 4 | 2 | Blízko | Jednoruční | 4 |
| Dýka | 4 | 3 | Blízko | Jednoruční | 8 |
| Řemdih | 5 | 4 | Blízko | Jednoruční | 20 |
| Garota | 4 | 3 | Blízko | Obouruční | 2 |
| Palcát | 5 | 4 | Blízko | Jednoruční | 18 |
| Bojové kladivo (velké) | 6 | 3 | Blízko | Obouruční | 25 |
| Ranní hvězda | 5 | 3 | Blízko | Jednoruční | 15 |
| Dřevcová zbraň | 4 | 5 | Blízko | Obouruční | 40 |
| Hůl | 5 | 2 | Blízko | Obouruční | 5 |
| Kosa | 6 | 2 | Blízko | Obouruční | 16 |
| Ostnatý řetěz | 4 | 4 | Blízko | Jednoruční | 14 |
| Meč, velký | 6 | 5 | Blízko | Obouruční | 50 |
| Meč, krátký | 5 | 3 | Blízko | Jednoruční | 15 |
| Válečné kladivo | 6 | 4 | Blízko | Obouruční | 35 |
| Bič | 4 | 2 | Blízko | Jednoruční | 4 |

**Poznámka:** improvizované zbraně (kameny, klacky, pochodně) a boj holýma rukama mají HZ 3, POŠ 2. Při SÍL 12+ může Vypravěč rozhodnout, že jde o HZ 4, POŠ 3.

### Střelné zbraně

| Typ | HZ | POŠ | Dosah | Sloty | Cena |
|-----|----|----|-------|-------|------|
| Foukačka | 5 | 2 | Blízko, Vzdáleně | Jednoruční | 10 |
| Luk, dlouhý | 6 | 4 | Vzdáleně, Daleko | Obouruční | 40 |
| Luk, krátký | 5 | 3 | Blízko, Vzdáleně | Obouruční** | 25 |
| Kuše | 5 | 4 | Blízko, Vzdáleně | Obouruční** | 35 |
| Šipky | 4 | 2 | Blízko, Vzdáleně | Jednoruční | 1 |
| Toulec | — | — | — | Jeden slot | 5 |
| Prak | 4 | 2 | Blízko, Vzdáleně | Jednoruční | 2 |
| Kopí | 5 | 4 | Blízko, Vzdáleně | Jednoruční*** | 20 |
| Vrhací nože | 4 | 3 | Blízko, Vzdáleně | Jednoruční | 10 |

\* Všechny luky vyžadují nošený toulec.

\*\* Krátké luky a kuše zabírají pouze jeden slot inventáře, ale vyžadují dvě ruce ke střelbě; vedlejší ruka musí být volná.

\*\*\* Kopí zabírají dva sloty inventáře, ale jsou jednoruční. Jednoslotový předmět může být umístěn na kopí při nesení.

---

## Zbroj

Předměty počítané jako zbroj jsou označeny symbolem **A**. Postavy mohou označit používání na jakémkoli nošeném kusu zbroje k negování jedné 1 z hodu na zásah provedeného proti nim. Mohou označit stejný kus nebo více kusů libovolněkrát ve stejném kole k negování tolika jedniček, kolik si přejí.

| Typ | Materiály | Používání | Sloty | Cena |
|-----|-----------|-----------|-------|------|
| Základní zbroj | Kůže, kožešina | 3 | 1 | 40 |
| Lehká zbroj | Šupinová, kroužková | 4 | 1 | 80 |
| Těžká zbroj | Plátová | 6 | 2 | 200 |
| Štít | Dřevo, kov | 2 | 1 | 10 |
| Helma | Kov | 2 | 1 | 20 |

#### Obrana vs. Zbroj

Protivníci nepoužívají zbroj. Místo toho mají hodnotu Obrany, která snižuje obdržené poškození o uvedenou hodnotu při jakémkoli útoku. Obrana je plošná redukce poškození. Některé předměty/dovednosti mohou poskytnout hodnotu Obrany i postavám.

#### Typy poškození

Zbroj chrání pouze proti fyzickému poškození. Proti ohni, elektřině, kyselině, magii a podobnému je neúčinná. Pokud postava čelí situaci, kde by zbroj mohla pomoci snížit poškození z jiného zdroje než hodu na zásah, může označit jedno používání k polovičnímu poškození nebo dvě používání k jeho úplné negaci.

#### Zdatnost se zbrojí

Každé povolání má seznam zbroje, se kterou je zdatné. Při používání jiných typů má postava nevýhodu na všechny fyzické úkoly. Všechna povolání mohou používat štíty a helmy bez postihu. Postavy mohou nosit pouze jeden kus každého typu — nelze používat dvě helmy nebo dva kusy zbroje na těle.

---

## Výbava

Výbava není vázána na specifická pravidla. Umožňuje postavám provádět akce, které by jinak byly nemožné — například pozorování z dálky bez dalekohledu nebo lezení po hoře bez vhodného vybavení. Je součástí povinností hráče vyjednat s Vypravěčem, jak mohou předměty poskytnout situační výhody. Podobně může Vypravěč udělit nevýhodu, pokud jsou předměty použity nekonvenčním způsobem. Několik příkladů pro inspiraci:

- **Spacák:** obnov další body životů při odpočinku.
- **Kompas:** výhoda, aby ses neztratil v divočině.
- **Rybářské náčiní:** nevýhoda k vylovení předmětu ze dna jezera.
- **Byliny a koření:** označ používání a hoď ŠTĚSTÍ k obnově všech nebo části bodů životů.
- **Mapy:** umísti 2k6 nových hexů na mapu (v hexcrawlových kampaních).
- **Lékařské ošetření:** odstraní jeden stav Zraněný nebo Nemocný.
- **Krumpáč:** výhoda ke kopání.
- **Přenosný vařič:** hoď INT k vytvoření jedné inventářové karty žrádla.

**Poznámka:** pro výbavu a stavy, které se objeví během hry, použij prázdné kartičky předmětů.

#### Volitelné pravidlo

Vypravěč může požádat o hod ŠTĚSTÍ k určení, zda má postava u sebe drobné běžné předměty, jako jsou kostky, mince nebo kus křídy. Představ si to jako něco, na co postava zapomněla v málokdy používané kapse.

#### Nedostatek

Vesnice a malá sídla obvykle nabízejí pouze základní předměty, jako jednoduché nástroje, hrubé oblečení a další nezbytnosti. Specializovanou výbavu je třeba hledat ve městech.

---

### Cestování (hexcrawling)

| Předmět | Cena |
|---------|------|
| Medvědí past | 20 |
| Spacák | 4 |
| Klec, malá | 10 |
| Kompas | 30 |
| Hrnce na vaření | 5 |
| Rybářské náčiní | 8 |
| Mapy | 150 |
| Lopata | 5 |
| Dalekohled | 100 |
| Stan | 25 |

### Průzkum (dungeon crawling)

| Předmět | Cena |
|---------|------|
| Bodce | 5 |
| Řetěz | 5 |
| Páčidlo | 6 |
| Lahvička, prázdná | 4 |
| Lahvička, olej | 8 |
| Křesadlo | 1 |
| Kotvička | 8 |
| Kladivo | 5 |
| Železné hřeby | 3 |
| Žebřík, skládací | 18 |
| Lucerna | 15 |
| Pouta | 14 |
| Kuličky | 2 |
| Zrcátko | 12 |
| Síť | 5 |
| Krumpáč | 7 |
| Lano | 1 |
| Třímetrová tyč | 6 |
| Pochodně | 5 |
| Zlodějské náčiní | 25 |

### Tržiště, k6

*Hoď, když postavy vstoupí do nového města.*

| Hod | Situace | Ceny |
|-----|---------|------|
| 1 | Válka | Ztrojnásobeny |
| 2 | Mor | Zdvojnásobeny |
| 3 | Špatná úroda | Jídlo ztrojnásobeno |
| 4 | Nájezdníci | Zbraně zdvojnásobeny |
| 5 | Mír | Normální |
| 6 | Hojnost | Poloviční |

### Různé

| Předmět | Cena |
|---------|------|
| Zvonek | 5 |
| Kniha | 50 |
| Chemikálie (dávka) | 4k10 |
| Oblečení, chudé | 10 |
| Oblečení, honosné | 100 |
| Hry (kostky, karty aj.) | 10 |
| Byliny a koření | 12 |
| Přesýpací hodiny | 80 |
| Kadidlo | 8 |
| Inkoust, brk a papír | 10 |
| Truhla se zámkem | 25 |
| Mikroskop | 250 |
| Hudební nástroj | 2k20 |
| Parfém | 22 |
| Dýmka | 20 |
| Teleskop | 350 |

### Ubytování a zotavení

| Předmět | Cena |
|---------|------|
| Alkohol (pivo, víno aj.) | 1 |
| Ubytování, levné | 10 |
| Ubytování, okázalé | 50 |
| Magické léčení (velmi vzácné) | 1000 |
| Lékařské ošetření | 200 |
| Žrádlo (vč. vody) | 2 |
| Stáje | 5 |

### Dopravní prostředky

| Typ | Cena |
|-----|------|
| Kárka (10 slotů) | 100 |
| Vůz (20 slotů) | 500 |
| Pes (2 sloty) | 10 |
| Osel (6 slotů, pomalý) | 30 |
| Kůň (4 sloty, rychlý) | 100 |

### Přeprava

*Typicky při hexcrawlování.*

| Typ | Rychlost za den | Cena za hex |
|-----|----------------|-------------|
| Vzducholoď | 3 hexy | 100 |
| Loďka | 1 hex | 10 |
| Kárka | 1 hex | 10 |
| Kočár | 2 hexy | 30 |
| Loď | 2 hexy | 20 |
| Vůz | 1 hex | 20 |
